title,author,poembr
击壤歌,佚名〔先秦〕,日出而作，日入而息.<br>凿井而饮，耕田而食.<br>帝力于我何有哉！
关雎,诗经·国风·周南〔先秦〕,关关雎鸠，在河之洲.<br>窈窕淑女，君子好逑.<br>参差荇菜，左右流之.<br>窈窕淑女，寤寐求之.<br>求之不得，寤寐思服.<br>悠哉悠哉，辗转反侧.<br>参差荇菜，左右采之.<br>窈窕淑女，琴瑟友之.<br>参差荇菜，左右芼之.<br>窈窕淑女，钟鼓乐之。
木瓜,诗经·国风·卫风〔先秦〕,投我以木瓜，报之以琼琚.<br>匪报也，永以为好也！投我以木桃，报之以琼瑶.<br>匪报也，永以为好也！投我以木李，报之以琼玖.<br>匪报也，永以为好也！
桃夭,诗经·国风·周南〔先秦〕,桃之夭夭，灼灼其华.<br>之子于归，宜其室家.<br>桃之夭夭，有蕡其实.<br>之子于归，宜其家室.<br>桃之夭夭，其叶蓁蓁.<br>之子于归，宜其家人。
蒹葭,诗经·国风·秦风〔先秦〕,蒹葭苍苍，白露为霜.<br>所谓伊人，在水一方.<br>溯洄从之，道阻且长.<br>溯游从之，宛在水中央.<br>蒹葭萋萋，白露未晞.<br>所谓伊人，在水之湄.<br>溯洄从之，道阻且跻.<br>溯游从之，宛在水中坻.<br>蒹葭采采，白露未已.<br>所谓伊人，在水之涘.<br>溯洄从之，道阻且右.<br>溯游从之，宛在水中沚。
无衣,诗经·国风·唐风〔先秦〕,岂曰无衣？七兮.<br>不如子之衣，安且吉兮.<br>岂曰无衣？六兮.<br>不如子之衣，安且燠兮。
河广,诗经·国风·卫风〔先秦〕,谁谓河广？一苇杭之.<br>谁谓宋远？跂予望之.<br>谁谓河广？曾不容刀.<br>谁谓宋远？曾不崇朝。
采薇,诗经·小雅·鹿鸣之什〔先秦〕,采薇采薇，薇亦作止.<br>曰归曰归，岁亦莫止.<br>靡室靡家，猃狁之故.<br>不遑启居，猃狁之故.<br>采薇采薇，薇亦柔止.<br>曰归曰归，心亦忧止.<br>忧心烈烈，载饥载渴.<br>我戍未定，靡使归聘.<br>采薇采薇，薇亦刚止.<br>曰归曰归，岁亦阳止.<br>王事靡盬，不遑启处.<br>忧心孔疚，我行不来！彼尔维何？维常之华.<br>彼路斯何？君子之车.<br>戎车既驾，四牡业业.<br>岂敢定居？一月三捷.<br>驾彼四牡，四牡骙骙.<br>君子所依，小人所腓.<br>四牡翼翼，象弭鱼服.<br>岂不日戒？猃狁孔棘！昔我往矣，杨柳依依.<br>今我来思，雨雪霏霏.<br>行道迟迟，载渴载饥.<br>我心伤悲，莫知我哀！
硕鼠,诗经·国风·魏风〔先秦〕,硕鼠硕鼠，无食我黍！三岁贯女，莫我肯顾.<br>逝将去女，适彼乐土.<br>乐土乐土，爰得我所.<br>硕鼠硕鼠，无食我麦！三岁贯女，莫我肯德.<br>逝将去女，适彼乐国.<br>乐国乐国，爰得我直.<br>硕鼠硕鼠，无食我苗！三岁贯女，莫我肯劳.<br>逝将去女，适彼乐郊.<br>乐郊乐郊，谁之永号？
伐檀,诗经·国风·魏风〔先秦〕,坎坎伐檀兮，置之河之干兮.<br>河水清且涟猗.<br>不稼不穑，胡取禾三百廛兮？不狩不猎，胡瞻尔庭有县貆兮？彼君子兮，不素餐兮！坎坎伐辐兮，置之河之侧兮.<br>河水清且直猗.<br>不稼不穑，胡取禾三百亿兮？不狩不猎，胡瞻尔庭有县特兮？彼君子兮，不素食兮！坎坎伐轮兮，置之河之漘兮.<br>河水清且沦猗.<br>不稼不穑，胡取禾三百囷兮？不狩不猎，胡瞻尔庭有县鹑兮？彼君子兮，不素飧兮！
相鼠,诗经·国风·鄘风〔先秦〕,相鼠有皮，人而无仪！人而无仪，不死何为？相鼠有齿，人而无止！人而无止，不死何俟？相鼠有体，人而无礼！人而无礼，胡不遄死？
渡易水歌,佚名〔先秦〕,风萧萧兮易水寒，壮士一去兮不复还.<br>探虎穴兮入蛟宫，仰天呼气兮成白虹。
垓下歌,项羽〔两汉〕,力拔山兮气盖世.<br>时不利兮骓不逝.<br>骓不逝兮可奈何！虞兮虞兮奈若何！
大风歌,刘邦〔两汉〕,大风起兮云飞扬，威加海内兮归故乡，安得猛士兮守四方！
秋风辞,刘彻〔两汉〕,秋风起兮白云飞，草木黄落兮雁南归.<br>兰有秀兮菊有芳，怀佳人兮不能忘.<br>泛楼船兮济汾河，横中流兮扬素波.<br>箫鼓鸣兮发棹歌，欢乐极兮哀情多.<br>少壮几时兮奈老何！
李延年歌,李延年〔两汉〕,北方有佳人，绝世而独立.<br>一顾倾人城，再顾倾人国.<br>宁不知倾城与倾国？佳人难再得。
上邪,佚名〔两汉〕,上邪！我欲与君相知，长命无绝衰.<br>山无陵，江水为竭，冬雷震震，夏雨雪，天地合，乃敢与君绝。
江南,汉乐府〔两汉〕,江南可采莲，莲叶何田田.<br>鱼戏莲叶间.<br>鱼戏莲叶东，鱼戏莲叶西，鱼戏莲叶南，鱼戏莲叶北。
长歌行,汉乐府〔两汉〕,青青园中葵，朝露待日晞.<br>阳春布德泽，万物生光辉.<br>常恐秋节至，焜黄华叶衰.<br>百川东到海，何时复西归？少壮不努力，老大徒伤悲！
古歌,佚名〔两汉〕,秋风萧萧愁杀人，出亦愁，入亦愁.<br>座中何人，谁不怀忧？令我白头.<br>胡地多飚风，树木何修修.<br>离家日趋远，衣带日趋缓.<br>心思不能言，肠中车轮转。
十五从军征,《乐府诗集》〔两汉〕,十五从军征，八十始得归.<br>道逢乡里人：“家中有阿谁？”“遥看是君家，松柏冢累累.<br>”兔从狗窦入，雉从梁上飞.<br>中庭生旅谷，井上生旅葵.<br>舂谷持作饭，采葵持作羹.<br>羹饭一时熟，不知饴阿谁.<br>出门东向看，泪落沾我衣。
明月何皎皎,佚名〔两汉〕,明月何皎皎，照我罗床帏.<br>忧愁不能寐，揽衣起徘徊.<br>客行虽云乐，不如早旋归.<br>出户独彷徨，愁思当告谁！引领还入房，泪下沾裳衣。
东城高且长,佚名〔两汉〕,东城高且长，逶迤自相属.<br>回风动地起，秋草萋已绿.<br>四时更变化，岁暮一何速！晨风怀苦心，蟋蟀伤局促.<br>荡涤放情志，何为自结束！燕赵多佳人，美者颜如玉.<br>被服罗裳衣，当户理清曲.<br>音响一何悲！弦急知柱促.<br>驰情整巾带，沉吟聊踯躅.<br>思为双飞燕，衔泥巢君屋。
行行重行行,佚名〔两汉〕,行行重行行，与君生别离.<br>相去万余里，各在天一涯.<br>道路阻且长，会面安可知？胡马依北风，越鸟巢南枝.<br>相去日已远，衣带日已缓.<br>浮云蔽白日，游子不顾反.<br>思君令人老，岁月忽已晚.<br>弃捐勿复道，努力加餐饭。
涉江采芙蓉,佚名〔两汉〕,涉江采芙蓉，兰泽多芳草.<br>采之欲遗谁？所思在远道.<br>还顾望旧乡，长路漫浩浩.<br>同心而离居，忧伤以终老。
迢迢牵牛星,佚名〔两汉〕,迢迢牵牛星，皎皎河汉女.<br>纤纤擢素手，札札弄机杼.<br>终日不成章，泣涕零如雨.<br>河汉清且浅，相去复几许.<br>盈盈一水间，脉脉不得语。
回车驾言迈,佚名〔两汉〕,回车驾言迈，悠悠涉长道.<br>四顾何茫茫，东风摇百草.<br>所遇无故物，焉得不速老.<br>盛衰各有时，立身苦不早.<br>人生非金石，岂能长寿考？奄忽随物化，荣名以为宝。
客从远方来,佚名〔两汉〕,客从远方来，遗我一端绮.<br>相去万余里，故人心尚尔.<br>文采双鸳鸯，裁为合欢被.<br>著以长相思，缘以结不解.<br>以胶投漆中，谁能别离此？
凛凛岁云暮,佚名〔两汉〕,凛凛岁云暮，蝼蛄夕鸣悲.<br>凉风率已厉，游子寒无衣.<br>锦衾遗洛浦，同袍与我违.<br>独宿累长夜，梦想见容辉.<br>良人惟古欢，枉驾惠前绥.<br>愿得常巧笑，携手同车归.<br>既来不须臾，又不处重闱.<br>亮无晨风翼，焉能凌风飞？眄睐以适意，引领遥相睎.<br>徙倚怀感伤，垂涕沾双扉。
桓灵时童谣,佚名〔两汉〕,举秀才，不知书.<br>察孝廉，父别居.<br>寒素清白浊如泥，高第良将怯如鸡。
龟虽寿,曹操〔两汉〕,神龟虽寿，犹有竟时；腾蛇乘雾，终为土灰.<br>老骥伏枥，志在千里；烈士暮年，壮心不已.<br>盈缩之期，不但在天；养怡之福，可得永年.<br>幸甚至哉，歌以咏志。
蒿里行,曹操〔两汉〕,关东有义士，兴兵讨群凶.<br>初期会盟津，乃心在咸阳.<br>军合力不齐，踌躇而雁行.<br>势利使人争，嗣还自相戕.<br>淮南弟称号，刻玺于北方.<br>铠甲生虮虱，万姓以死亡.<br>白骨露于野，千里无鸡鸣.<br>生民百遗一，念之断人肠。
观沧海,曹操〔两汉〕,东临碣石，以观沧海.<br>水何澹澹，山岛竦峙.<br>树木丛生，百草丰茂.<br>秋风萧瑟，洪波涌起.<br>日月之行，若出其中；星汉灿烂，若出其里.<br>幸甚至哉，歌以咏志。
短歌行,曹操〔两汉〕,对酒当歌，人生几何！譬如朝露，去日苦多.<br>慨当以慷，忧思难忘.<br>何以解忧？唯有杜康.<br>青青子衿，悠悠我心.<br>但为君故，沉吟至今.<br>呦呦鹿鸣，食野之苹.<br>我有嘉宾，鼓瑟吹笙.<br>明明如月，何时可掇？忧从中来，不可断绝.<br>越陌度阡，枉用相存.<br>契阔谈讌，心念旧恩.<br>月明星稀，乌鹊南飞.<br>绕树三匝，何枝可依？山不厌高，海不厌深.<br>周公吐哺，天下归心。
赠从弟·其二,东汉·刘桢〔两汉〕,亭亭山上松，瑟瑟谷中风.<br>风声一何盛，松枝一何劲！冰霜正惨凄，终岁常端正.<br>岂不罹凝寒？松柏有本性。
室思,徐干〔魏晋〕,沉阴结愁忧，愁忧为谁兴？念与君相别，各在天一方.<br>良会未有期，中心摧且伤.<br>不聊忧餐食，慊慊常饥空.<br>端坐而无为，仿佛君容光.<br>峨峨高山首，悠悠万里道.<br>君去日已远，郁结令人老.<br>人生一世间，忽若暮春草.<br>时不可再得，何为自愁恼？每诵昔鸿恩，贱躯焉足保.<br>浮云何洋洋，愿因通我辞.<br>飘摇不可寄，徙倚徒相思.<br>人离皆复会，君独无返期.<br>自君之出矣，明镜暗不治.<br>思君如流水，何有穷已时.<br>惨惨时节尽，兰华凋复零.<br>喟然长叹息，君期慰我情.<br>辗转不能寐，长夜何绵绵.<br>蹑履起出户，仰观三星连.<br>自恨志不遂，泣涕如涌泉.<br>思君见巾栉，以益我劳勤.<br>安得鸿鸾羽，觏此心中人.<br>诚心亮不遂，搔首立悁悁.<br>何言一不见，复会无因缘.<br>故如比目鱼，今隔如参辰.<br>人靡不有初，想君能终之.<br>别来历年岁，旧恩何可期.<br>重新而忘故，君子所尤讥.<br>寄身虽在远，岂忘君须臾.<br>既厚不为薄，想君时见思。
燕歌行二首·其一,曹丕〔魏晋〕,秋风萧瑟天气凉，草木摇落露为霜，群燕辞归鹄南翔.<br>念君客游思断肠，慊慊思归恋故乡，何为淹留寄他方.<br>(思断肠 一作：多断肠；何为 一作：君何）贱妾茕茕守空房，忧来思君不敢忘，不觉泪下沾衣裳.<br>援琴鸣弦发清商，短歌微吟不能长.<br>明月皎皎照我床，星汉西流夜未央.<br>牵牛织女遥相望，尔独何辜限河梁。
白马篇,曹植〔两汉〕,白马饰金羁，连翩西北驰.<br>借问谁家子，幽并游侠儿.<br>少小去乡邑，扬声沙漠垂.<br>宿昔秉良弓，楛矢何参差.<br>控弦破左的，右发摧月支.<br>仰手接飞猱，俯身散马蹄.<br>狡捷过猴猿，勇剽若豹螭.<br>边城多警急，虏骑数迁移.<br>羽檄从北来，厉马登高堤.<br>长驱蹈匈奴，左顾凌鲜卑.<br>弃身锋刃端，性命安可怀？父母且不顾，何言子与妻！名编壮士籍，不得中顾私.<br>捐躯赴国难，视死忽如归！
七步诗,曹植〔两汉〕,煮豆持作羹，漉菽以为汁.<br>萁在釜下燃，豆在釜中泣.<br>本自同根生，相煎何太急？ 
杂诗七首·其四,曹植〔两汉〕,南国有佳人，容华若桃李.<br>朝游江北岸，夕宿潇湘沚.<br>时俗薄朱颜，谁为发皓齿？俯仰岁将暮，荣耀难久恃。
七哀诗三首·其一,王粲〔两汉〕,西京乱无象，豺虎方遘患.<br>复弃中国去，委身适荆蛮.<br>亲戚对我悲，朋友相追攀.<br>出门无所见，白骨蔽平原.<br>路有饥妇人，抱子弃草间.<br>顾闻号泣声，挥涕独不还.<br>未知身死处，何能两相完？驱马弃之去，不忍听此言.<br>南登霸陵岸，回首望长安，悟彼下泉人，喟然伤心肝。
四言赠兄秀才入军诗十八首·其十四,嵇康〔魏晋〕,息徒兰圃，秣马华山.<br>流磻平皋，垂纶长川.<br>目送归鸿，手挥五弦.<br>俯仰自得，游心太玄.<br>嘉彼钓叟，得鱼忘筌.<br>郢人逝矣，谁与尽言？
咏怀八十二首·其一,阮籍〔魏晋〕,夜中不能寐，起坐弹鸣琴.<br>薄帷鉴明月，清风吹我襟.<br>孤鸿号外野，翔鸟鸣北林.<br>徘徊将何见？忧思独伤心。
吴孙皓初童谣,佚名〔魏晋〕,宁饮建业水，不食武昌鱼.<br>宁还建业死，不止武昌居。
咏史,左思〔魏晋〕,郁郁涧底松，离离山上苗.<br>以彼径寸茎，荫此百尺条.<br>世胄蹑高位，英俊沉下僚.<br>地势使之然，由来非一朝.<br>金张藉旧业，七叶珥汉貂.<br>冯公岂不伟，白首不见招。
思吴江歌,张翰〔魏晋〕,秋风起兮木叶飞，吴江水兮鲈正肥.<br>三千里兮家未归，恨难禁兮仰天悲。
归园田居·其一,陶渊明〔魏晋〕,少无适俗韵，性本爱丘山.<br>误落尘网中，一去三十年.<br>羁鸟恋旧林，池鱼思故渊.<br>开荒南野际，守拙归园田.<br>方宅十余亩，草屋八九间.<br>榆柳荫后檐，桃李罗堂前.<br>暧暧远人村，依依墟里烟.<br>狗吠深巷中，鸡鸣桑树颠.<br>户庭无尘杂，虚室有余闲.<br>久在樊笼里，复得返自然。
归园田居·其三,陶渊明〔魏晋〕,种豆南山下，草盛豆苗稀.<br>晨兴理荒秽，带月荷锄归.<br>道狭草木长，夕露沾我衣.<br>衣沾不足惜，但使愿无违。
饮酒·其五,陶渊明〔魏晋〕,结庐在人境，而无车马喧.<br>问君何能尔？心远地自偏.<br>采菊东篱下，悠然见南山.<br>山气日夕佳，飞鸟相与还.<br>此中有真意，欲辨已忘言。
咏荆轲,陶渊明〔魏晋〕,燕丹善养士，志在报强嬴.<br>招集百夫良，岁暮得荆卿.<br>君子死知己，提剑出燕京；素骥鸣广陌，慷慨送我行.<br>雄发指危冠，猛气冲长缨.<br>饮饯易水上，四座列群英.<br>渐离击悲筑，宋意唱高声.<br>萧萧哀风逝，澹澹寒波生.<br>商音更流涕，羽奏壮士惊.<br>心知去不归，且有后世名.<br>登车何时顾，飞盖入秦庭.<br>凌厉越万里，逶迤过千城.<br>图穷事自至，豪主正怔营.<br>惜哉剑术疏，奇功遂不成.<br>其人虽已没，千载有馀情。
读山海经·其一,陶渊明〔魏晋〕,孟夏草木长，绕屋树扶疏.<br>众鸟欣有托，吾亦爱吾庐.<br>既耕亦已种，时还读我书.<br>穷巷隔深辙，颇回故人车.<br>欢然酌春酒，摘我园中蔬.<br>微雨从东来，好风与之俱.<br>泛览周王传，流观山海图.<br>俯仰终宇宙，不乐复何如？
读山海经十三首·其十,陶渊明〔魏晋〕,精卫衔微木，将以填沧海.<br>刑天舞干戚，猛志固常在.<br>同物既无虑，化去不复悔.<br>徒设在昔心，良辰讵可待。
杂诗十二首·其一,陶渊明〔魏晋〕,人生无根蒂，飘如陌上尘.<br>分散逐风转，此已非常身.<br>落地为兄弟，何必骨肉亲！得欢当作乐，斗酒聚比邻.<br>盛年不重来，一日难再晨.<br>及时当勉励，岁月不待人。
酌贪泉,吴隐之〔魏晋〕,古人云此水，一歃怀千金.<br>试使夷齐饮，终当不易心。
登江中孤屿,谢灵运〔南北朝〕,江南倦历览，江北旷周旋.<br>怀新道转迥，寻异景不延.<br>乱流趋正绝，孤屿媚中川.<br>云日相辉映，空水共澄鲜.<br>表灵物莫赏，蕴真谁为传.<br>想象昆山姿，缅邈区中缘.<br>始信安期术，得尽养生年。
拟行路难·其四,鲍照〔南北朝〕,泻水置平地，各自东西南北流.<br>人生亦有命，安能行叹复坐愁？酌酒以自宽，举杯断绝歌路难.<br>心非木石岂无感，吞声踯躅不敢言。
拟行路难·其六,鲍照〔南北朝〕,对案不能食，拔剑击柱长叹息.<br>丈夫生世会几时？安能蹀躞垂羽翼！弃置罢官去，还家自休息.<br>朝出与亲辞，暮还在亲侧.<br>弄儿床前戏，看妇机中织.<br>自古圣贤尽贫贱，何况我辈孤且直！
梅花落·中庭杂树多,鲍照〔南北朝〕,中庭杂树多，偏为梅咨嗟.<br>问君何独然？念其霜中能作花，露中能作实.<br>摇荡春风媚春日，念尔零落逐寒风，徒有霜华无霜质。
赠范晔诗,陆凯〔南北朝〕,折花逢驿使，寄与陇头人.<br>江南无所有，聊赠一枝春。
晚登三山还望京邑,谢朓〔南北朝〕,灞涘望长安，河阳视京县.<br>白日丽飞甍，参差皆可见.<br>馀霞散成绮，澄江静如练.<br>喧鸟覆春洲，杂英满芳甸.<br>去矣方滞淫，怀哉罢欢宴.<br>佳期怅何许，泪下如流霰.<br>有情知望乡，谁能鬒不变？
王孙游,谢朓〔南北朝〕,绿草蔓如丝，杂树红英发.<br>无论君不归，君归芳已歇。
之零陵郡次新亭,范云〔南北朝〕,江干远树浮，天末孤烟起.<br>江天自如合，烟树还相似.<br>沧流未可源，高帆去何已。
估客乐四首,释宝月〔南北朝〕,郎作十里行，侬作九里送.<br>拔侬头上钗，与郎资路用.<br>有信数寄书，无信心相忆.<br>莫作瓶落井，一去无消息.<br>大艑珂峨头，何处发扬州.<br>借问艑上郎，见侬所欢不？ 初发扬州时，船出平津泊.<br>五两如竹林，何处相寻博。
夜夜曲,沈约〔南北朝〕,河汉纵且横，北斗横复直.<br>星汉空如此，宁知心有忆？孤灯暧不明，寒机晓犹织.<br>零泪向谁道，鸡鸣徒叹息。
咏早梅,何逊〔南北朝〕,兔园标物序，惊时最是梅.<br>衔霜当路发，映雪拟寒开.<br>枝横却月观，花绕凌风台.<br>朝洒长门泣，夕驻临邛杯.<br>应知早飘落，故逐上春来。
边城思,何逊〔南北朝〕,柳黄未吐叶，水绿半含苔.<br>春色边城动，客思故乡来。
山中杂诗,吴均〔南北朝〕,山际见来烟，竹中窥落日.<br>鸟向檐上飞，云从窗里出。
诏问山中何所有赋诗以答,陶弘景〔南北朝〕,山中何所有，岭上多白云.<br>只可自怡悦，不堪持赠君。
入若耶溪,王籍〔南北朝〕,艅艎何泛泛，空水共悠悠.<br>阴霞生远岫，阳景逐回流.<br>蝉噪林逾静，鸟鸣山更幽.<br>此地动归念，长年悲倦游。
蜀道难·其一,萧纲〔南北朝〕,建平督邮道，鱼复永安宫.<br>若奏巴渝曲，时当君思中。
蜀道难·其二,萧纲〔南北朝〕,巫山七百里，巴水三回曲.<br>笛声下复高，猿啼断还续。
晚出新亭,阴铿〔南北朝〕,大江一浩荡，离悲足几重.<br>潮落犹如盖，云昏不作峰.<br>远戍唯闻鼓，寒山但见松.<br>九十方称半，归途讵有踪。
关山月,徐陵〔南北朝〕,关山三五月，客子忆秦川.<br>思妇高楼上，当窗应未眠.<br>星旗映疏勒，云阵上祁连.<br>战气今如此，从军复几年。
断句,刘昶〔南北朝〕,白云满鄣来，黄尘暗天起.<br>关山四面绝，故乡几千里。
寄王琳,庾信〔南北朝〕,玉关道路远，金陵信使疏.<br>独下千行泪，开君万里书。
作蚕丝,佚名〔南北朝〕,春蚕不应老，昼夜常怀丝.<br>何惜微躯尽，缠绵自有时。
陇头歌辞三首,佚名〔南北朝〕,陇头流水，流离山下.<br>念吾一身，飘然旷野.<br>朝发欣城，暮宿陇头.<br>寒不能语，舌卷入喉.<br>陇头流水，鸣声呜咽.<br>遥望秦川，心肝断绝。
折杨柳歌辞五首,佚名〔南北朝〕,上马不捉鞭，反折杨柳枝.<br>蹀座吹长笛，愁杀行客儿.<br>腹中愁不乐，愿作郎马鞭.<br>出入擐郎臂，蹀座郎膝边.<br>放马两泉泽，忘不著连羁.<br>担鞍逐马走，何见得马骑.<br>遥看孟津河，杨柳郁婆娑.<br>我是虏家儿，不解汉儿歌.<br>健儿须快马，快马须健儿.<br>跸跋黄尘下，然后别雄雌。
敕勒歌,乐府诗集〔南北朝〕,敕勒川，阴山下.<br>天似穹庐，笼盖四野，天苍苍，野茫茫，风吹草低见牛羊。
于长安归还扬州九月九日行薇山亭赋韵,江总〔南北朝〕,心逐南云逝，形随北雁来.<br>故乡篱下菊，今日几花开。
人日思归,薛道衡〔隋代〕,入春才七日，离家已二年.<br>人归落雁后，思发在花前。
侍宴咏石榴,孔绍安〔唐代〕,可惜庭中树，移根逐汉臣.<br>只为来时晚，花开不及春。
塞上,柳开〔宋代〕,鸣骹直上一千尺，天静无风声更干.<br>碧眼胡儿三百骑，尽提金勒向云看。
柳枝词,郑文宝〔宋代〕,亭亭画舸系春潭，直到行人酒半酣.<br>不管烟波与风雨，载将离恨过江南。
村行,王禹偁〔宋代〕,马穿山径菊初黄，信马悠悠野兴长.<br>万壑有声含晚籁，数峰无语立斜阳.<br>棠梨叶落胭脂色，荞麦花开白雪香.<br>何事吟馀忽惆怅，村桥原树似吾乡。
春居杂兴·两株桃杏映篱斜,王禹偁〔宋代〕,两株桃杏映篱斜，妆点商州副使家.<br>何事春风容不得？和莺吹折数枝花。
柳,寇准〔宋代〕,晓带轻烟间杏花，晚凝深翠拂平沙.<br>长条别有风流处，密映钱塘苏小家。
书河上亭壁,寇准〔宋代〕,岸阔樯稀波渺茫，独凭危槛思何长.<br>萧萧远树疏林外，一半秋山带夕阳。
咏傀儡,杨亿〔宋代〕,鲍老当筵笑郭郎，笑他舞袖太郎当.<br>若教鲍老当筵舞，转更郎当舞袖长。
山园小梅二首,林逋〔宋代〕,众芳摇落独暄妍，占尽风情向小园.<br>疏影横斜水清浅，暗香浮动月黄昏.<br>霜禽欲下先偷眼，粉蝶如知合断魂.<br>幸有微吟可相狎，不须檀板共金樽.<br>剪绡零碎点酥乾，向背稀稠画亦难.<br>日薄从甘春至晚，霜深应怯夜来寒.<br>澄鲜只共邻僧惜，冷落犹嫌俗客看.<br>忆着江南旧行路，酒旗斜拂堕吟鞍。
落花,宋祁〔宋代〕,坠素翻红各自伤，青楼烟雨忍相忘.<br>将飞更作回风舞，已落犹成半面妆.<br>沧海客归珠有泪，章台人去骨遗香.<br>可能无意传双蝶，尽付芳心与蜜房。
宿甘露寺僧舍,曾公亮〔宋代〕,枕中云气千峰近，床底松声万壑哀.<br>要看银山拍天浪，开窗放入大江来。
东溪,梅尧臣〔宋代〕,行到东溪看水时，坐临孤屿发船迟.<br>野凫眠岸有闲意，老树着花无丑枝.<br>短短蒲茸齐似剪，平平沙石净于筛.<br>情虽不厌住不得，薄暮归来车马疲。
鲁山山行,梅尧臣〔宋代〕,适与野情惬，千山高复低.<br>好峰随处改，幽径独行迷.<br>霜落熊升树，林空鹿饮溪.<br>人家在何许？云外一声鸡。
陶者,梅尧臣〔宋代〕,陶尽门前土，屋上无片瓦.<br>十指不沾泥，鳞鳞居大厦。
考试毕登铨楼,梅尧臣〔宋代〕,春云浓淡日微光，双阙重门耸建章.<br>不上楼来知几日，满城无算柳梢黄。
初晴游沧浪亭,苏舜钦〔宋代〕,夜雨连明春水生，娇云浓暖弄阴晴.<br>帘虚日薄花竹静，时有乳鸠相对鸣。
夏意,苏舜钦〔宋代〕,别院深深夏席清，石榴开遍透帘明.<br>树阴满地日当午，梦觉流莺时一声。
蚕妇,张俞〔宋代〕,昨日入城市，归来泪满巾.<br>遍身罗绮者，不是养蚕人。
晚泊岳阳,欧阳修〔宋代〕,卧闻岳阳城里钟，系舟岳阳城下树.<br>正见空江明月来，云水苍茫失江路.<br>夜深江月弄清辉，水上人歌月下归；一阕声长听不尽，轻舟短楫去如飞。
画眉鸟,欧阳修〔宋代〕,百啭千声随意移，山花红紫树高低.<br>始知锁向金笼听，不及林间自在啼。
戏答元珍,欧阳修〔宋代〕,春风疑不到天涯，二月山城未见花.<br>残雪压枝犹有橘，冻雷惊笋欲抽芽.<br>夜闻归雁生乡思，病入新年感物华.<br>曾是洛阳花下客，野芳虽晚不须嗟。
丰乐亭游春·其三,欧阳修〔宋代〕,红树青山日欲斜，长郊草色绿无涯.<br>游人不管春将老，来往亭前踏落花。
别滁,欧阳修〔宋代〕,花光浓烂柳轻明，酌酒花前送我行.<br>我亦且如常日醉，莫教弦管作离声。
乡思,李觏〔宋代〕,人言落日是天涯，望极天涯不见家.<br>已恨碧山相阻隔，碧山还被暮云遮。
梅花,王安石〔宋代〕,墙角数枝梅，凌寒独自开.<br>遥知不是雪，为有暗香来。
叠题乌江亭,王安石〔宋代〕,百战疲劳壮士哀，中原一败势难回.<br>江东子弟今虽在，肯与君王卷土来？
元日,王安石〔宋代〕,爆竹声中一岁除，春风送暖入屠苏.<br>千门万户曈曈日，总把新桃换旧符。
泊船瓜洲,王安石〔宋代〕,京口瓜洲一水间，钟山只隔数重山.<br>春风又绿江南岸，明月何时照我还。
登飞来峰,王安石〔宋代〕,飞来山上千寻塔，闻说鸡鸣见日升.<br>不畏浮云遮望眼，自缘身在最高层。
夜直,王安石〔宋代〕,金炉香烬漏声残，翦翦轻风阵阵寒.<br>春色恼人眠不得，月移花影上栏杆。
春日偶成,程颢〔宋代〕,云淡风轻近午天，傍花随柳过前川.<br>时人不识余心乐，将谓偷闲学少年。
新晴·其一,刘攽〔宋代〕,青苔满地初晴后，绿树无人昼梦余.<br>唯有南风旧相识，偷开门户又翻书。
雨后池上,刘攽〔宋代〕,一雨池塘水面平，淡磨明镜照檐楹.<br>东风忽起垂杨舞，更作荷心万点声。
暑旱苦热,王令〔宋代〕,清风无力屠得热，落日着翅飞上山.<br>人固已惧江海竭，天岂不惜河汉干？昆仑之高有积雪，蓬莱之远常遗寒.<br>不能手提天下往，何忍身去游其间？
送春,王令〔宋代〕,三月残花落更开，小檐日日燕飞来.<br>子规夜半犹啼血，不信东风唤不回。
村居,张舜民〔宋代〕,水绕陂田竹绕篱，榆钱落尽槿花稀.<br>夕阳牛背无人卧，带得寒鸦两两归。
咏柳,曾巩〔宋代〕,乱条犹未变初黄，倚得东风势便狂.<br>解把飞花蒙日月，不知天地有清霜。
城南二首·其一,曾巩〔宋代〕,雨过横塘水满堤，乱山高下路东西.<br>一番桃李花开尽，惟有青青草色齐。
题西林壁,苏轼〔宋代〕,横看成岭侧成峰，远近高低各不同.<br>不识庐山真面目，只缘身在此山中。
惠崇春江晚景二首,苏轼〔宋代〕,竹外桃花三两枝，春江水暖鸭先知.<br>蒌蒿满地芦芽短，正是河豚欲上时.<br>两两归鸿欲破群，依依还似北归人.<br>遥知朔漠多风雪，更待江南半月春。
和子由渑池怀旧,苏轼〔宋代〕,人生到处知何似，应似飞鸿踏雪泥.<br>泥上偶然留指爪，鸿飞那复计东西.<br>老僧已死成新塔，坏壁无由见旧题.<br>往日崎岖还记否，路长人困蹇驴嘶。
春宵,苏轼〔宋代〕,春宵一刻值千金，花有清香月有阴.<br>歌管楼台声细细，秋千院落夜沉沉。
饮湖上初晴后雨二首·其二,苏轼〔宋代〕,水光潋滟晴方好，山色空蒙雨亦奇.<br>欲把西湖比西子，淡妆浓抹总相宜。
赠刘景文,苏轼〔宋代〕,荷尽已无擎雨盖，菊残犹有傲霜枝.<br>一年好景君须记，最是橙黄橘绿时。
海棠,苏轼〔宋代〕,东风袅袅泛崇光，香雾空蒙月转廊.<br>只恐夜深花睡去，故烧高烛照红妆。
禾熟,孔平仲〔宋代〕,百里西风禾黍香，鸣泉落窦谷登场.<br>老牛粗了耕耘债，啮草坡头卧夕阳。
寄内,孔平仲〔宋代〕,试说途中景，方知别后心.<br>行人日暮少，风雪乱山深。
牧童诗,黄庭坚〔宋代〕,骑牛远远过前村，短笛横吹隔陇闻.<br>多少长安名利客，机关用尽不如君。
登快阁,黄庭坚〔宋代〕,痴儿了却公家事，快阁东西倚晚晴.<br>落木千山天远大，澄江一道月分明.<br>朱弦已为佳人绝，青眼聊因美酒横.<br>万里归船弄长笛，此心吾与白鸥盟。
鄂州南楼书事,黄庭坚〔宋代〕,四顾山光接水光，凭栏十里芰荷香.<br>清风明月无人管，并作南楼一味凉。
雨中登岳阳楼望君山,黄庭坚〔宋代〕,投荒万死鬓毛斑，生入瞿塘滟滪关.<br>未到江南先一笑，岳阳楼上对君山.<br>满川风雨独凭栏，绾结湘娥十二鬟.<br>可惜不当湖水面，银山堆里看青山。
临平道中,道潜〔宋代〕,风蒲猎猎弄清柔，欲立蜻蜓不自由.<br>五月临平山下路，藕花无数满汀洲。
春日,晁冲之〔宋代〕,阴阴溪曲绿交加，小雨翻萍上浅沙.<br>鹅鸭不知春去尽，争随流水趁桃花。
春日,张耒〔宋代〕,如丝苣甲饤春盘，韭叶金黄雪未干.<br>旅饭二年无此味，故园千里几时还.<br>异方时节三巵酒，残岁风烟一惨颜.<br>曾奉龙旗典邦礼，岁穷祠祀少休闲。
夜坐,张耒〔宋代〕,庭户无人秋月明，夜霜欲落气先清.<br>梧桐真不甘衰谢，数叶迎风尚有声。
纳凉,秦观〔宋代〕,携杖来追柳外凉，画桥南畔倚胡床.<br>月明船笛参差起，风定池莲自在香。
春日五首·其二,秦观〔宋代〕,一夕轻雷落万丝，霁光浮瓦碧参差.<br>有情芍药含春泪，无力蔷薇卧晓枝。
还自广陵,秦观〔宋代〕,天寒水鸟自相依，十百为群戏落晖.<br>过尽行人都不起，忽闻水响一齐飞。
春怀示邻里,陈师道〔宋代〕,断墙著雨蜗成字，老屋无僧燕作家.<br>剩欲出门追语笑，却嫌归鬓著尘沙.<br>风翻蛛网开三面，雷动蜂窠趁两衙.<br>屡失南邻春事约，只今容有未开花。
示三子,陈师道〔宋代〕,时三子已归自外家 去远即相忘，归近不可忍.<br>儿女已在眼，眉目略不省.<br>喜极不得语，泪尽方一哂.<br>了知不是梦，忽忽心未稳。
春游湖,徐俯〔宋代〕,双飞燕子几时回？夹岸桃花蘸水开.<br>春雨断桥人不渡，小舟撑出柳阴来。
绝句,吴涛〔宋代〕,游子春衫已试单，桃花飞尽野梅酸.<br>怪来一夜蛙声歇，又作东风十日寒。
连州阳山归路三绝·其二,吕本中〔宋代〕,稍离烟瘴近湘潭，疾病衰颓已不堪.<br>儿女不知来避地，强言风物胜江南。
自责二首,朱淑真〔宋代〕,女子弄文诚可罪，那堪咏月更吟风.<br>磨穿铁砚非吾事，绣折金针却有功.<br>闷无消遣只看诗，不见诗中话别离.<br>添得情怀转萧索，始知伶俐不如痴。
落花,朱淑真〔宋代〕,连理枝头花正开，妒花风雨便相催.<br>愿教青帝常为主，莫遣纷纷点翠苔。
春日,汪藻〔宋代〕,一春略无十日晴，处处浮云将雨行.<br>野田春水碧于镜，人影渡傍鸥不惊.<br>桃花嫣然出篱笑，似开未开最有情.<br>茅茨烟暝客衣湿，破梦午鸡啼一声。
汴京纪事,刘子翚〔宋代〕,辇毂繁华事可伤，师师垂老过湖湘.<br>缕衣檀板无颜色，一曲当时动帝王。
夏日绝句,李清照〔宋代〕,生当作人杰，死亦为鬼雄.<br>至今思项羽，不肯过江东。
苏秀道中,曾几〔宋代〕,苏秀道中，自七月二十五日夜大雨三日，秋苗以苏，喜而有作.<br>一夕骄阳转作霖，梦回凉冷润衣襟.<br>不愁屋漏床床湿，且喜溪流岸岸深.<br>千里稻花应秀色，五更桐叶最佳音.<br>无田似我犹欣舞，何况田间望岁心。
三衢道中,曾几〔宋代〕,梅子黄时日日晴，小溪泛尽却山行.<br>绿阴不减来时路，添得黄鹂四五声。
病牛,李纲〔宋代〕,耕犁千亩实千箱，力尽筋疲谁复伤？但得众生皆得饱，不辞羸病卧残阳。
襄邑道中,陈与义〔宋代〕,飞花两岸照船红，百里榆堤半日风.<br>卧看满天云不动，不知云与我俱东。
雨晴,陈与义〔宋代〕,天缺西南江面清，纤云不动小滩横.<br>墙头语鹊衣犹湿，楼外残雷气未平.<br>尽取微凉供稳睡，急搜奇句报新晴.<br>今宵绝胜无人共，卧看星河尽意明。
咏牡丹,陈与义〔宋代〕,一自胡尘入汉关，十年伊洛路漫漫.<br>青墩溪畔龙钟客，独立东风看牡丹。
池州翠微亭,岳飞〔宋代〕,经年尘土满征衣，特特寻芳上翠微.<br>好水好山看不足，马蹄催趁月明归。
樵夫,萧德藻〔宋代〕,一担干柴古渡头，盘缠一日颇优游.<br>归来涧底磨刀斧，又作全家明日谋。
临安春雨初霁,陆游〔宋代〕,世味年来薄似纱，谁令骑马客京华.<br>小楼一夜听春雨，深巷明朝卖杏花.<br>矮纸斜行闲作草，晴窗细乳戏分茶.<br>素衣莫起风尘叹，犹及清明可到家。
金错刀行,陆游〔宋代〕,黄金错刀白玉装，夜穿窗扉出光芒.<br>丈夫五十功未立，提刀独立顾八荒.<br>京华结交尽奇士，意气相期共生死.<br>千年史册耻无名，一片丹心报天子.<br>尔来从军天汉滨，南山晓雪玉嶙峋.<br>呜呼！楚虽三户能亡秦，岂有堂堂中国空无人！
剑门道中遇微雨,陆游〔宋代〕,衣上征尘杂酒痕，远游无处不消魂.<br>此身合是诗人未？细雨骑驴入剑门。
梅花绝句二首·其一,陆游〔宋代〕,闻道梅花坼晓风，雪堆遍满四山中.<br>何方可化身千亿，一树梅前一放翁。
示儿,陆游〔宋代〕,死去元知万事空，但悲不见九州同.<br>王师北定中原日，家祭无忘告乃翁。
十一月四日风雨大作二首,陆游〔宋代〕,风卷江湖雨暗村，四山声作海涛翻.<br>溪柴火软蛮毡暖，我与狸奴不出门.<br>僵卧孤村不自哀，尚思为国戍轮台.<br>夜阑卧听风吹雨，铁马冰河入梦来。
书愤,陆游〔宋代〕,早岁那知世事艰，中原北望气如山.<br>楼船夜雪瓜洲渡，铁马秋风大散关.<br>塞上长城空自许，镜中衰鬓已先斑.<br>出师一表真名世，千载谁堪伯仲间！
病起书怀,陆游〔宋代〕,病骨支离纱帽宽，孤臣万里客江干.<br>位卑未敢忘忧国，事定犹须待阖棺.<br>天地神灵扶庙社，京华父老望和銮.<br>出师一表通今古，夜半挑灯更细看。
秋夜将晓出篱门迎凉有感二首,陆游〔宋代〕,迢迢天汉西南落，喔喔邻鸡一再鸣.<br>壮志病来消欲尽，出门搔首怆平生.<br>三万里河东入海，五千仞岳上摩天.<br>遗民泪尽胡尘里，南望王师又一年。
四时田园杂兴·其二十五,范成大〔宋代〕,梅子金黄杏子肥，麦花雪白菜花稀.<br>日长篱落无人过，惟有蜻蜓蛱蝶飞。
横塘,范成大〔宋代〕,南浦春来绿一川，石桥朱塔两依然.<br>年年送客横塘路，细雨垂杨系画船。
州桥,范成大〔宋代〕,南望朱雀门，北望宣德楼，皆旧御路也.<br>州桥南北是天街，父老年年等驾回.<br>忍泪失声询使者，几时真有六军来？
三江小渡,杨万里〔宋代〕,溪水将桥不复回，小舟犹倚短篙开.<br>交情得似山溪渡，不管风波去又来。
舟过安仁,杨万里〔宋代〕,一叶渔船两小童，收篙停棹坐船中.<br>怪生无雨都张伞，不是遮头是使风。
初入淮河四绝句·其三,杨万里〔宋代〕,两岸舟船各背驰，波痕交涉亦难为.<br>只余鸥鹭无拘管，北去南来自在飞。
小池,杨万里〔宋代〕,泉眼无声惜细流，树阴照水爱晴柔.<br>小荷才露尖尖角，早有蜻蜓立上头。
晓出净慈寺送林子方,杨万里〔宋代〕,毕竟西湖六月中，风光不与四时同.<br>接天莲叶无穷碧，映日荷花别样红。
宿新市徐公店,杨万里〔宋代〕,篱落疏疏一径深，树头新绿未成阴.<br>儿童急走追黄蝶，飞入菜花无处寻。
题临安邸,林升〔宋代〕,山外青山楼外楼，西湖歌舞几时休？暖风熏得游人醉，直把杭州作汴州。
观书有感·其二,朱熹〔宋代〕,昨夜江边春水生，蒙冲巨舰一毛轻.<br>向来枉费推移力，此日中流自在行。
春日,朱熹〔宋代〕,胜日寻芳泗水滨，无边光景一时新.<br>等闲识得东风面，万紫千红总是春。
立春偶成,张栻〔宋代〕,律回岁晚冰霜少，春到人间草木知.<br>便觉眼前生意满，东风吹水绿参差。
除放自石湖归苕溪,姜夔〔宋代〕,美人台上昔欢娱，今日空台望五湖.<br>残雪未融青草死，苦无麋鹿过姑苏.<br>黄帽传呼睡不成，投篙细细激流冰.<br>分明旧泊江南岸，舟尾春风飐客灯.<br>千门列炬散林鸦，儿女相思未到家.<br>应是不眠非守岁，小客春意入灯花.<br>三生定自陆天随，又向顺松作客归.<br>已拚新年舟上过，倩人和雪洗片衣.<br>沙尾风回一棹寒，椒花今夕不登盘.<br>百年草草都寒夜，自琢春词剪烛看.<br>笠泽茫茫雁影微，玉峰重叠护云衣.<br>长桥寂寞春寒放，只有诗人一舸归.<br>桑间篝火却定蚕，风土相传我未谙.<br>但得明年少行役，只裁白伫作春衫.<br>少小知名翰墨场，十年心事只凄凉.<br>旧时曾作梅花赋，研墨于今亦自香.<br>环玦随波冷未销，古苔留雪卧墙腰.<br>谁家玉笛吹春怨，看见鹅黄上柳条。
过垂虹,姜夔〔宋代〕,自作新词韵最娇，小红低唱我吹箫.<br>曲终过尽松陵路，回首烟波十四桥。
新凉,徐玑〔宋代〕,水满田畴稻叶齐，日光穿树晓烟低.<br>黄莺也爱新凉好，飞过青山影里啼。
约客,赵师秀〔宋代〕,黄梅时节家家雨，青草池塘处处蛙.<br>有约不来过夜半，闲敲棋子落灯花。
乡村四月,翁卷〔宋代〕,绿遍山原白满川，子规声里雨如烟.<br>乡村四月闲人少，才了蚕桑又插田。
江村晚眺,戴复古〔宋代〕,江头落日照平沙，潮退渔船阁岸斜.<br>白鸟一双临水立，见人惊起入芦花。
淮村兵后,戴复古〔宋代〕,小桃无主自开花，烟草茫茫带晚鸦.<br>几处败垣围故井，向来一一是人家。
游园不值,叶绍翁〔宋代〕,应怜屐齿印苍苔，小扣柴扉久不开.<br>春色满园关不住，一枝红杏出墙来。
落梅,刘克庄〔宋代〕,一片能教一断肠，可堪平砌更堆墙.<br>飘如迁客来过岭，坠似骚人去赴湘.<br>乱点莓苔多莫数，偶粘衣袖久犹香.<br>东风谬掌花权柄，却忌孤高不主张。
莺梭,刘克庄〔宋代〕,掷柳迁乔太有情，交交时作弄机声.<br>洛阳三月花如锦，多少工夫织得成。
初夏游张园,戴复古〔宋代〕,乳鸭池塘水浅深，熟梅天气半阴晴.<br>东园载酒西园醉，摘尽枇杷一树金。
春暮,曹豳〔宋代〕,门外无人问落花，绿阴冉冉遍天涯.<br>林莺啼到无声处，青草池塘独听蛙。
绝句,志南〔宋代〕,古木阴中系短篷，杖藜扶我过桥东.<br>沾衣欲湿杏花雨，吹面不寒杨柳风。
过零丁洋,文天祥〔宋代〕,辛苦遭逢起一经，干戈寥落四周星.<br>山河破碎风飘絮，身世浮沉雨打萍.<br>惶恐滩头说惶恐，零丁洋里叹零丁.<br>人生自古谁无死？留取丹心照汗青。
二砺,郑思肖〔宋代〕,愁里高歌梁父吟，犹如金玉戛商音.<br>十年勾践亡吴计，七日包胥哭楚心.<br>秋送新鸿哀破国，昼行饥虎齧空林.<br>胸中有誓深于海，肯使神州竟陆沉？
寒菊,郑思肖〔宋代〕,花开不并百花丛，独立疏篱趣未穷.<br>宁可枝头抱香死，何曾吹落北风中。
寒夜,杜耒〔宋代〕,寒夜客来茶当酒，竹炉汤沸火初红.<br>寻常一样窗前月，才有梅花便不同。
雪梅,卢钺〔宋代〕,梅雪争春未肯降，骚人阁笔费评章.<br>梅须逊雪三分白，雪却输梅一段香。
武夷山中,谢枋得〔宋代〕,十年无梦得还家，独立青峰野水涯.<br>天地寂寥山雨歇，几生修得到梅花？
月儿弯弯照九州,佚名〔宋代〕,月儿弯弯照九州，几家欢乐几家愁.<br>几家夫妇同罗帐，几个飘零在外头？
绝句,王庭筠〔金朝〕,竹影和诗瘦，梅花入梦香.<br>可怜今夜月，不肯下西厢。
台山杂咏,元好问〔金朝〕,西北天低五顶高，茫茫松海露灵鳌.<br>太行直上犹千里，井底残山枉呼号.<br>万壑千岩位置雄，偶从天巧见神功.<br>湍溪已作风雷恶，更在云山气象中.<br>山云吞吐翠微中，淡绿深青一万重.<br>此景只应天上有，岂知身在妙高峰？
壬辰十二月车驾东狩后即事二首,元好问〔金朝〕,惨澹龙蛇日斗争，干戈直欲尽生灵.<br>高原水出山河改，战地风来草木腥.<br>精卫有冤填瀚海，包胥无泪哭秦庭.<br>并州豪杰知谁在，莫拟分军下井陉.<br>万里荆襄入战尘，汴州门外即荆榛.<br>蛟龙岂是池中物？虮虱空悲地上臣.<br>乔木他年怀故国，野烟何处望行人？秋风不用吹华发，沧海横流要此身。
同儿辈赋未开海棠·其二,元好问〔金朝〕,枝间新绿一重重， 小蕾深藏数点红.<br>爱惜芳心莫轻吐， 且教桃李闹春风。
博浪沙,陈孚〔元代〕,一击车中胆气豪，祖龙社稷已惊摇.<br>如何十二金人外，犹有人间铁未销。
山家,刘因〔元代〕,马蹄踏水乱明霞，醉袖迎风受落花.<br>怪见溪童出门望，鹊声先我到山家。
东城,赵孟頫〔元代〕,野店桃花红粉姿，陌头杨柳绿烟丝.<br>不因送客东城去，过却春光总不知。
临平泊舟,黄庚〔元代〕,客舟系缆柳阴旁，湖影侵篷夜气凉.<br>万顷波光摇月碎，一天风露藕花香。
到京师,杨载〔元代〕,城雪初消荠菜生，角门深巷少人行.<br>柳梢听得黄鹂语，此是春来第一声。
院中独坐,虞集〔元代〕,何处它年寄此生，山中江上总关情.<br>无端绕屋长松树，尽把风声作雨声。
画鸭,揭傒斯〔元代〕,春草细还生，春雏养渐成.<br>茸茸毛色起，应解自呼名。
墨梅,王冕〔元代〕,我家洗砚池头树，朵朵花开淡墨痕.<br>不要人夸好颜色，只留清气满乾坤。
湖上,徐元杰〔宋代〕,花开红树乱莺啼，草长平湖白鹭飞.<br>风日晴和人意好，夕阳箫鼓几船归。
上京即事五首·其三,萨都剌〔元代〕,牛羊散漫落日下，野草生香乳酪甜.<br>卷地朔风沙似雪，家家行帐下毡帘。
京师得家书,袁凯〔明代〕,江水三千里，家书十五行.<br>行行无别语，只道早还乡。
天平山中,杨基〔明代〕,细雨茸茸湿楝花，南风树树熟枇杷；徐行不记山深浅，一路莺啼送到家。
春暮西园,高启〔明代〕,绿池芳草满晴波，春色都从雨里过.<br>知是人家花落尽，菜畦今日蝶来多。
寻胡隐君,高启〔明代〕,渡水复渡水，看花还看花.<br>春风江上路，不觉到君家。
春雁,王恭〔明代〕,春风一夜到衡阳，楚水燕山万里长.<br>莫怪春来便归去，江南虽好是他乡。
发淮安,杨士奇〔明代〕,岸蓼疏红水荇青，茨菰花白小如萍.<br>双鬟短袖惭人见，背立船头自采菱。
幼女词,毛铉〔明代〕,下床着新衣，初学小姑拜.<br>低头羞见人，双手结裙带。
乡人至夜话,李昌祺〔明代〕,形容不识识乡音，挑尽寒灯到夜深.<br>故旧凭君休更说，老怀容易便沾襟。
石灰吟,于谦〔明代〕,千锤万凿出深山，烈火焚烧若等闲.<br>粉骨碎身浑不怕，要留清白在人间。
题画,沈周〔明代〕,碧水丹山映杖藜，夕阳犹在小桥西.<br>微吟不道惊溪鸟，飞入乱云深处啼。
柯敬仲墨竹,李东阳〔明代〕,莫将画竹论难易，刚道繁难简更难.<br>君看萧萧只数叶，满堂风雨不胜寒。
言志,唐寅〔明代〕,不炼金丹不坐禅，不为商贾不耕田.<br>闲来写就青山卖，不使人间造孽钱。
船板床,李梦阳〔明代〕,船板胡在兹，而我寝其上.<br>情知非江湖，梦寐亦风浪。
在武昌作,徐祯卿〔明代〕,洞庭叶未下，潇湘秋欲生.<br>高斋今夜雨，独卧武昌城.<br>重以桑梓念，凄其江汉情.<br>不知天外雁，何事乐长征？
重赠吴国宾,边贡〔明代〕,汉江明月照归人，万里秋风一叶身.<br>休把客衣轻浣濯，此中犹有帝京尘。
竹枝词,何景明〔明代〕,十二峰头秋草荒，冷烟寒月过瞿塘.<br>青枫江上孤舟客，不听猿声亦断肠。
出郊,杨慎〔明代〕,高田如楼梯，平田如棋局.<br>白鹭忽飞来，点破秧针绿。
塞下曲,谢榛〔明代〕,暝色满西山，将军猎骑还.<br>隔河见烽火，骄虏夜临关。
塞上曲送元美,李攀龙〔明代〕,白羽如霜出塞寒，胡烽不断接长安.<br>城头一片西山月，多少征人马上看。
就义诗,杨继盛〔明代〕,浩气还太虚，丹心照千古.<br>生平未报国，留作忠魂补。
题葡萄图,徐渭〔明代〕,半生落魄已成翁，独立书斋啸晚风.<br>笔底明珠无处卖，闲抛闲掷野藤中。
马上作,戚继光〔明代〕,南北驱驰报主情，江花边月笑平生.<br>一年三百六十日，多是横戈马上行。
今日歌,文嘉〔明代〕,今日复今日，今日何其少！今日又不为，此事何时了？人生百年几今日，今日不为真可惜！若言姑待明朝至，明朝又有明朝事.<br>为君聊赋今日诗，努力请从今日始。
枕石,高攀龙〔明代〕,心同流水净，身与白云轻.<br>寂寂深山暮，微闻钟磬声。
感事,袁宏道〔明代〕,湘山晴色远微微，尽日江头独醉归.<br>不见两关传露布，尚闻三殿未垂衣.<br>边筹自古无中下，朝论于今有是非.<br>日暮平沙秋草乱，一双白鸟避人飞。
江宿,汤显祖〔明代〕,寂历秋江渔火稀，起看残月映林微.<br>波光水鸟惊犹宿，露冷流萤湿不飞。
渡易水,陈子龙〔明代〕,并刀昨夜匣中鸣，燕赵悲歌最不平；易水潺湲云草碧，可怜无处送荆卿！
即事三首,夏完淳〔明代〕,复楚情何极，亡秦气未平.<br>雄风清角劲，落日大旗明.<br>缟素酬家国，戈船决死生！胡笳千古恨，一片月临城.<br>战苦难酬国，仇深敢忆家？一身存汉腊，满目尽胡沙.<br>落月翻旗影，清霜冷剑花.<br>六军浑散尽，半夜起悲笳.<br>一旅同仇谊，三秋故主怀.<br>将星沉左辅，卿月隐中台.<br>东阁尘宾幕，西征愧赋才.<br>月明笳鼓切，今夜为谁哀。
别云间,夏完淳〔明代〕,三年羁旅客，今日又南冠.<br>无限山河泪，谁言天地宽.<br>已知泉路近，欲别故乡难.<br>毅魄归来日，灵旗空际看。
闯王,佚名〔明代〕,朝求升，暮求合，近来贫汉难存活.<br>早早开门拜闯王，管教大小都欢悦.<br>杀牛羊，备酒浆，开了城门迎闯王，闯王来了不纳粮.<br>吃他娘，着她娘，吃着不够有闯王.<br>不当差，不纳粮，大家快活过一场。
阻雪,吴伟业〔清代〕,关山虽胜路难堪，才上征鞍又解骖.<br>十丈黄尘千尺雪，可知俱不似江南。
闻鹧鸪,尤侗〔清代〕,鹧鸪声里夕阳西，陌上征人首尽低.<br>遍地关山行不得，为谁辛苦尽情啼？
出居庸关,朱彝尊〔清代〕,居庸关上子规啼，饮马流泉落日低.<br>雨雪自飞千嶂外，榆林只隔数峰西。
真州绝句,王士祯〔清代〕,江干多是钓人居，柳陌菱塘一带疏.<br>好是日斜风定后，半江红树卖鲈鱼。
过湖北山家,施闰章〔清代〕,路回临石岸，树老出墙根.<br>野水合诸涧，桃花成一村.<br>呼鸡过篱栅，行酒尽儿孙.<br>老矣吾将隐，前峰恰对门。
自湘东驿遵陆至芦溪,查慎行〔清代〕,黄花古渡接芦溪，行过萍乡路渐低.<br>吠犬鸣鸡村远近，乳鹅新鸭岸东西.<br>丝缫细雨沾衣润，刀剪良苗出水齐.<br>犹与湖南风土近，春深无处不耕犁。
舟夜书所见,查慎行〔清代〕,月黑见渔灯，孤光一点萤.<br>微微风簇浪，散作满河星。
过许州,沈德潜〔清代〕,到处陂塘决决流，垂杨百里罨平畴.<br>行人便觉须眉绿，一路蝉声过许州。
秣陵怀古,纳兰性德〔清代〕,山色江声共寂寥，十三陵树晚萧萧.<br>中原事业如江左，芳草何须怨六朝。
萤火,赵执信〔清代〕,和雨还穿户，经风忽过墙.<br>虽缘草成质，不借月为光.<br>解识幽人意，请今聊处囊.<br>君看落空阔，何异大星芒。
灵隐寺月夜,厉鹗〔清代〕,夜寒香界白，涧曲寺门通.<br>月在众峰顶，泉流乱叶中.<br>一灯群动息，孤磬四天空.<br>归路畏逢虎，况闻岩下风。
竹石,郑燮〔清代〕,咬定青山不放松，立根原在破岩中.<br>千磨万击还坚劲，任尔东西南北风。
山中雪后,郑燮〔清代〕,晨起开门雪满山，雪晴云淡日光寒.<br>檐流未滴梅花冻，一种清孤不等闲。
渔家·卖得鲜鱼二百钱,郑燮〔清代〕,卖得鲜鱼二百钱，籴粮炊饭放归船.<br>拔来湿苇烧难着，晒在垂杨古岸边。
偶然作,屈复〔清代〕,百金买骏马，千金买美人；万金买高爵，何处买青春？
岁暮到家,蒋士铨〔清代〕,爱子心无尽，归家喜及辰.<br>寒衣针线密，家信墨痕新.<br>见面怜清瘦，呼儿问苦辛.<br>低徊愧人子，不敢叹风尘。
马嵬,袁枚〔清代〕,莫唱当年长恨歌，人间亦自有银河.<br>石壕村里夫妻别，泪比长生殿上多。
夜过借园见主人坐月下吹笛,袁枚〔清代〕,秋夜访秋士，先闻水上音.<br>半天凉月色，一笛酒人心.<br>响遏碧云近，香传红藕深.<br>相逢清露下，流影湿衣襟。
山行杂咏,袁枚〔清代〕,十里崎岖半里平，一峰才送一峰迎.<br>青山似茧将人裹，不信前头有路行。
所见,袁枚〔清代〕,牧童骑黄牛，歌声振林樾.<br>意欲捕鸣蝉，忽然闭口立。
遣兴,袁枚〔清代〕,爱好由来下笔难，一诗千改始心安.<br>阿婆还似初笄女，头未梳成不许看。
富春至严陵山水甚佳,纪昀〔清代〕,浓似春云淡似烟，参差绿到大江边.<br>斜阳流水推篷坐，翠色随人欲上船。
论诗五首·其二,赵翼〔清代〕,李杜诗篇万口传，至今已觉不新鲜.<br>江山代有才人出，各领风骚数百年。
山行·布谷飞飞劝早耕,姚鼐〔清代〕,布谷飞飞劝早耕，舂锄扑扑趁春晴.<br>千层石树遥行路，一带山田放水声。
感旧四首,黄景仁〔清代〕,大道青楼望不遮，年时系马醉流霞.<br>风前带是同心结，杯底人如解语花.<br>下杜城边南北路，上阑门外去来车.<br>匆匆觉得扬州梦，检点闲愁在鬓华.<br>唤起窗前尚宿酲，啼鹃催去又声声.<br>丹青旧誓相如札，禅榻经时杜牧情.<br>别后相思空一水，重来回首已三生.<br>云阶月地依然在，细逐空香百遍行.<br>遮莫临行念我频，竹枝留涴泪痕新.<br>多缘刺史无坚约，岂视萧郎作路人.<br>望里彩云疑冉冉，愁边春水故粼粼.<br>珊瑚百尺珠千斛，难换罗敷未嫁身.<br>从此音尘各悄然，春山如黛草如烟.<br>泪添吴苑三更雨，恨惹邮亭一夜眠.<br>讵有青乌缄别句，聊将锦瑟记流年.<br>他时脱便微之过，百转千回只自怜。
别老母,黄景仁〔清代〕,搴帷拜母河梁去，白发愁看泪眼枯.<br>惨惨柴门风雪夜，此时有子不如无。
咏史,龚自珍〔清代〕,金粉东南十五州，万重恩怨属名流.<br>牢盆狎客操全算，团扇才人踞上游.<br>避席畏闻文字狱，著书都为稻粱谋.<br>田横五百人安在，难道归来尽列侯？
己亥杂诗·其五,龚自珍〔清代〕,浩荡离愁白日斜，吟鞭东指即天涯.<br>落红不是无情物，化作春泥更护花。
己亥杂诗,龚自珍〔清代〕,九州生气恃风雷，万马齐喑究可哀.<br>我劝天公重抖擞，不拘一格降人材。
村居,高鼎〔清代〕,草长莺飞二月天，拂堤杨柳醉春烟.<br>儿童散学归来早，忙趁东风放纸鸢。
画,王维〔唐代〕,远看山有色，近听水无声.<br>春去花还在，人来鸟不惊。
春愁,丘逢甲〔清代〕,春愁难遣强看山，往事惊心泪欲潸.<br>四百万人同一哭，去年今日割台湾。
狱中题壁,谭嗣同〔清代〕,望门投止思张俭，忍死须臾待杜根.<br>我自横刀向天笑，去留肝胆两昆仑。 
读陆放翁集·其一,梁启超〔近现代〕,诗界千年靡靡风，兵魂销尽国魂空.<br>集中什九从军乐，亘古男儿一放翁。
对酒,秋瑾〔近现代〕,不惜千金买宝刀，貂裘换酒也堪豪.<br>一腔热血勤珍重，洒去犹能化碧涛。
狱中赠邹容,章炳麟〔近现代〕,邹容吾小弟，被发下瀛州.<br>快剪刀除辫，干牛肉作餱.<br>英雄一入狱，天地亦悲秋.<br>临命须掺手，乾坤只两头！
